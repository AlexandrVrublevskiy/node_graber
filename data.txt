
            
                31 сесія міської ради 29.08.2018: Рішення міської ради
            

            
                Про проведення фестивалю «BELUGA-FEST»

            
            
                    
                        № 292р
                    
                                    
                        від 12.09.2018
                    

                    
                        Дата оприлюднення 14.09.2018
                    
            

            
                
                    Керуючись Законом України «Про місцеве самоврядування в Україні» та рішенням виконавчого комітету Запорізької міської ради від 25.06.2013 № 249 «Про порядок розміщення на території м. Запоріжжя пересувних тимчасових споруд під час проведення ярмарків, державних та місцевих святкових, урочистих масових заходів» (зі змінами), з нагоди проведення культурно-масового заходу – фестивалю «BELUGA-FEST» в Олександрівському районі міста Запоріжжя:

1. Проведення культурно-масового заходу – фестивалю «BELUGA-FEST» в Олександрівському районі міста Запоріжжя по вул. Олександрійській, 75 від вул. Фортечної до вул. Слобідської 29 та 30 вересня 2018 року з 10.00  до 22.00 год., вважати масовим заходом з необхідністю організації торговельного обслуговування.

2. Визначити районну адміністрацію Запорізької міської ради по Олександрівському району відповідальним розпорядником культурно-масового заходу – фестивалю «BELUGA-FEST».

3. Районній адміністрації Запорізької міської ради по Олександрівському району 29 та 30 вересня 2018 року з 10.00 до 22.00 год. по вул. Олександрійській, 75 від вул. Фортечної до вул. Слобідської організувати проведення фестивалю «BELUGA-FEST», забезпечивши продаж продовольчих та непродовольчих товарів, продукції громадського харчування та надання послуг.

4. КП «Титан» в місці проведення фестивалю «BELUGA-FEST» забезпечити наявність необхідної кількості біотуалетів  для відвідувачів та учасників масового заходу та огорожі.

5. ТОВ «ВЕЛЬТУМ-Запоріжжя» забезпечити встановлення необхідної кількості контейнерів для збору побутового сміття та відходів і їх  вивезення після завершення заходу.

6. Просити Дніпровський відділ поліції ГУ НП в Запорізькій області забезпечити охорону громадського порядку та недопущення реалізації алкогольних напоїв в скляній тарі під час проведення зазначеного заходу.

7. Просити управління патрульної поліції в м. Запоріжжі Департаменту патрульної поліції Національної поліції України забезпечити безпеку дорожнього руху під час проведення зазначеного заходу та, за необхідності, перекрити рух транспорту по вул. Олександрівській, 75 від вул. Фортечної до вул. Слобідської.

8.  Просити Департамент охорони здоров’я Запорізької обласної державної адміністрації забезпечити чергування машин швидкої медичної допомоги упродовж проведення зазначеного заходу.

9. Просити Головне управління ДСНС України у Запорізькій області забезпечити чергування пожежної машини біля місця проведення зазначеного заходу.

10.  Контроль  за  виконанням  даного   розпорядження   покласти на заступника міського голови з питань діяльності виконавчих органів ради Волобуєва В.О. та голову районної адміністрації Запорізької міської ради по Олександрівському району Мостового В.О.

 

 

Міський голова                                                                               В.В. Буряк

                

            
        